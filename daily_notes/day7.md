در چرخه‌ای بی‌پایان می‌چرخیم؛ شبیه کودکی که با وعده‌ی رفتن به پارک، آرام به خواب رفته. هر صبح با نگاهی پر از امید بیدار می‌شویم، شاید اگر امروز کودک خوبی باشیم، آن وعده‌ی خیالی به واقعیت بدل شود.
---

می‌دانیم، شاید در اعماق جان‌مان، که خبری از پارک نیست. شاید صداقت، سال‌هاست در کلمات اطراف‌مان گم شده. اما هنوز دست از امید نمی‌کشیم، چون اگر امید را هم ببازیم، شب چگونه به صبح خواهد رسید؟
---
هر روز، جامعه تصویری تازه از خوشبختی برایمان ترسیم می‌کند؛ تصویری پر زرق و برق و دور از دسترس. دیروز گفت اگر فلان را داشته باشی خوشبختی، امروز چیز دیگری را وعده می‌دهد. و ما همچنان در پی سرابی نو، می‌دویم.
---

روزی گمان می‌کردم که سرزمینم جهنمی‌ست؛ اما اکنون، در یقینم شعله‌ای روشن‌تر شعله می‌کشد: خانواده‌ام در دل همین خاک، بهشتی ساخته‌اند که هیچ کجای جهان نمی‌توان یافت.
---
به دیار تکنولوژی رفتم، به سرزمینی زیباتر از رویا، با خیابان‌هایی آراسته، نظم بی‌نقص، رفاه بی‌حد. اما دل، بی‌ریشه ماند. آنجا همه چیز بود، جز جان. جز آن گرمای ساده‌ی کنار هم بودن.
---

و این را دریافتم، نه از کتاب‌ها، که از دلِ تنگی‌های شبانه‌ام:
بهشت، جایی‌ست که خانواده آنجاست
---
۱۲۲۳
